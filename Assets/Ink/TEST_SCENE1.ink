-> START
== START ==
– WARSZAWA. NOC. PÓŹNY LIPIEC. ROK 1932 –
> Ciężkie powietrze spływa po fasadach kamienic jak pot po karku. Warszawa milczy — jakby wstydziła się burzy, która przed chwilą uderzyła w nią z całych sił, a teraz odeszła, zostawiając mokre chodniki i ciężką aurę w powietrzu.
> Ty też milczysz. Zmiana dobiega końca. Z ulgą palisz ostatniego papierosa — z brązowym filtrem, który dostałeś od Nowackiego, bo twoje skończyły się dwa dni temu. Siedząc wygodnie na miejscu pasażera wyrzucasz niedopałek przez okno policyjnego forda,. Syknął, jakby nie chciał ginąć.
NOWACKI: „Ja tu jeszcze chwilę postoję. Spokojnie tak… Sielanka, nie? Ale zaraz zmykam — jestem umówiony z moją lubą.”
* „Tą samą co wcześniej?”
NOWACKI: „Nie… Nie wyszło. Chyba… Konflikt interesów? Ale bar ten sam. Oaza stabilności w tym cyrku, co?”
-> klatka_schodowa
* „Miłej zabawy. Uważaj na siebie.”
NOWACKI: „Uhh… nawzajem!”
-> klatka_schodowa
== klatka_schodowa ==
– KLATKA SCHODOWA. KAMIENICA PRZY MOKOTOWSKIEJ –
> Marmur chłodny pod dłonią. Masz już nacisnąć klamkę, gdy drzwi otwierają się z trzaskiem. 
> Omal nie dostajesz nimi w twarz.
> To Józef. Twój stary przyjaciel. Malarska dusza. Gospodarz dzisiejszego wernisażu, z którego pozostały już tylko plamy na ścianach i czyjś obcy, przyspieszony oddech.
JÓZEF: „Mój Boże… Dobrze, że jesteś, Wiktor. Jak dobrze, że jesteś. Wejdź. Błagam, pomóż… Nie wiemy co robić. Czekaliśmy na ciebie.”
> Czujesz od niego pot, olej lniany, stare wino i panikę.
*Kontynuuj
-> sekcja_zwlok_1
== sekcja_zwlok_1 ==
– SALON –
> Czuć świeżą farbę. I krew. Krew czuć najmocniej. Trochę acetonu?
> Ludzie — bladzi i niewyraźni — snują się bez słowa po salonie. Gabriela Raczyńska siedzi z kieliszkiem w dłoni, którego nie uniosła do ust od dziesięciu minut. 
> Lucjan Wołłowicz patrzy przez okno, wygląda jakby wierzył, że rozmawia z księżycem.
> Halina Mier rozmawia sama ze sobą, mamrocze pod nosem patrząc głucho w stronę obrazków na ścianach.
> Józef ciągnie cię za rękę. Drzwi łazienki. Półotwarte.
*Kontynuuj
-> sekcja_zwlok_2
== sekcja_zwlok_2 ==
– ŁAZIENKA –
Ciało.
Nie, nie. Jeszcze raz.
Ciało.
Noga. Ręka. Biała wanna. Czerwony ślad. Krew sięgnęła fug. Krew jak manifest. Wbrew białym kafelkom. 
Biało-czerwone. Wszystko biało-czerwone.
Jagna. Miała twarz jak z wydania „Nowej Sztuki” — silną, ale naiwną - tak opisywał ją Józef. 
W sumie… Kiedy ostatnio widziałeś to czasopismo na półce? 
Nie pamiętasz. 
Wracając  — Teraz Jagna twarz ma nijaką.
Teraz — ma twarz martwą.
Józef: „To moja Jagna… Nie… Nie zdążyłeś jej poznać… nikt nie wie… kiedy…”
WIKTOR: "Cicho. Nie teraz. Uspokój się. Doprowadź się do jakiegoś stanu. Wszyscy — rozejść się. Ale nikt nie wychodzi z kamienicy. Nikt.”
Wychodzisz. Trzask klamki. Trzask w głowie. Masz ochotę wyjść z siebie.

-> pilnuj_kamienicy
==pilnuj_kamienicy==
– PRZED KAMIENICĄ – 
> Nowacki kończy cygaro. Uśmiecha się do ciebie, ale szybko zastyga.
*Zostajesz tu. Nikt nie wychodzi. Nikt nie wchodzi. Rozkaz.”
NOWACKI: „Ale… Ja już miałem nadgodziny… Co się…”
->sprzet
==sprzet==
*"Morderstwo. Na piętrze. Ciało w wannie. Daj mi sprzęt z auta.”
-> durniu
==durniu==
> Nowacki znika. Wraca. Oddaje ci walizkę. Nie patrzy ci w oczy.
NOWACKI: „Ofiara z arystokracji? Motyw rabunkowy?”
*„Jakie to ma znaczenie, durniu?”
NOWACKI: „Przepraszam… Nie będę dopytywał.”
> Milczysz. Bo nie wiesz jeszcze, jak mówić o tej śmierci. 
> Jak mówić, kiedy wszystko, co wiesz, to że to dopiero początek.
-> scene_end
==scene_end==
+Kontynuuj
-> marmur
==marmur==
– WNĘTRZE — KORYTARZ KAMIENICY — PÓŹNA NOC –
> Wchodzisz na górę z powrotem, twoje stopy stykają się z marmurem, który pamięta wiele
> Czuje się, jakby to miejsce nie powinno istnieć — jakby Warszawa tylko o nim zapomniała. Jakby miało zniknąć, kiedy wszyscy przestaną na nie patrzeć.
> Masz w ręku torbę ze sprzętem — stare rękawiczki, szkło powiększające, mały notes i lufkę do tytoniu, której dziś nie zapalisz. Jeszcze nie teraz.
> Na korytarzu stoi kilka osób. Sylwetki w półmroku, rozmazane i nierzeczywiste, jak postaci z niedokończonego obrazu. Wołłowicz trzyma kieliszek, z którego już nie pije. Gabriela siedzi na fotelu, z nogą założoną na nogę, paląc papierosa bez zaciągania się. Franciszek Skarga krąży jak pies przywiązany do zbyt krótkiego łańcucha.
> Kiedy wszyscy są podejrzani, nikt nie jest winny. Albo przeciwnie — wszyscy są winni, tylko w różny sposób. Zbrodnia już się wydarzyła, można kłamać bez pośpiechu.
> Myślisz sobie i przesuwasz wzrokiem po gościach.
*Nikt nie wychodzi. Nikt nie zbliża się do łazienki. Będę rozmawiał z wami po kolei. Zacznę od gospodarza.
> Chyba zrozumieli komunikat.
-> scene_end2
==scene_end2==
+Kontynuuj
-> jozef_zeznania
==jozef_zeznania==
WNĘTRZE — SALON — CHWILĘ PÓŹNIEJ
> Wiktor i Józef stoją naprzeciwko siebie. Jeden z nich w mundurze. Drugi w poplamionej farbą koszuli, rozpiętej u szyi. Obaj zmęczeni, ale tylko jeden z nich naprawdę żyje.
WIKTOR: Opowiedz mi dokładnie, jak to się stało. Kiedy ją ostatni raz widziałeś?
JÓZEF: Około… około dziewiątej. Wyszedłem do kuchni po wino. Wróciłem — jej nie było. Pomyślałem, że może poszła przewietrzyć się… Wiesz, jak było duszno. Potem… potem ktoś z gości poszedł do łazienki. I krzyknął.
> Dobrze, Józek. Dobrze kłamiesz. Ale jesteś artystą. Uczono cię przecież, że sztuka to gra pozorów 
WIKTOR: Kto wszedł pierwszy?
JÓZEF: Gabriela. Ona… ona to zobaczyła. I krzyknęła. A potem… chaos.
> KŁAMSTWO. KOLEJNE KŁAMSTWO.
WIKTOR: A twoja żona… była zdenerwowana tego wieczoru?
JÓZEF: Nie wiem. Może. Rozmawiała z Haliną przez chwilę. Pokłóciły się chyba. Ale to nie było… to nie wyglądało poważnie.
> To nigdy nie wygląda poważnie. Dopóki ktoś nie znajdzie ciała.
WIKTOR: Zostań tu. Nigdzie się nie ruszaj.
> Odwracasz się. Twój wzrok spotyka się z oczami Gabrieli. Zimne, szare, jakby coś już wiedziały. Ona też wie, że on kłamie
WNĘTRZE — ŁAZIENKA — PÓŹNIEJ
> Wracasz. Drugi raz. Już nie patrzysz z zaskoczeniem — teraz patrzysz, by widzieć.
> Jagna leży w wannie, jakby dopiero co zasnęła. Tylko krew — żywa, świeża, gorąca jeszcze parę godzin temu — rozkłada tę iluzję.
> Na podłodze — cienka warstwa wody. Ślady butów. Ktoś tu wszedł — i wyszedł. Albo została tu wciągnięta.
> Ciało mówi. Trzeba tylko wiedzieć, jak słuchać.
> Sięgasz po rękawiczki. Czas zadawać pytania. Czas zacząć śledztwo naprawdę.
Bierzesz narzędzie zbrodni. Nóż malarski. Spoglądasz na Józefa w pokoju obok, on odwraca wzrok. Wychodzisz.
ZAKTUALIZOWANO: Otrzymano dowód — zakrwawiony nóż malarski.
-> END